Lleugeres modificacions en els horaris del bus lliure a partir del dilluns per millorar el servei

Hi haurà canvis a les línies BL5 Margineda i la BL5 Aixovall, BL6 Margineda i la BL6 Aixovall i en els dos serveis de la BL2 Margineda per evitar que els alumnes arribin tard als centres escolars

Amb l’objectiu de millorar el servei i adaptar-lo a les necessitats dels estudiants, a partir d’aquest dilluns 30 de setembre hi haurà petites modificacions en alguns dels horaris del bus lliure, el servei que reforça el bus escolar tradicional en algunes línies.
Entrant en detall, hi haurà lleugers canvis a la línia BL5 Margineda i la BL5 Aixovall que a partir d’ara sortiran entre les 7.00 hores i les 7.05 hores; la BL6 Margineda i la BL6 Aixovall que sortiran entre les 7.05 hores i les 7.10 hores, respectivament; i finalment, els dos serveis de la BL2 Margineda que sortiran entre les 7.00 hores i les 7.05 hores.
Relacionat
Aquesta modificació arriba després de la polèmica de fa unes setmanes en la qual alguns alumnes es van trobar que no arribaven a temps a classe perquè el bus passava ple i no hi cabien.