El preu de les importacions creix un 6,8% al juny

El valor de la compra de mercaderia frega els 126 milions d'euros

El valor de les mercaderies importades al juny ha assolit 125,9 milions d'euros, que representen un increment del 6,8% respecte als 117,8 milions del juny anterior, segons publica Estadística. Si la comparativa es fa amb les preus del maig la pujada és del 6,2%. I en el cas de les exportacions l'augment és del 7,4%, ja que s'ha passat de 104,7 milions el juny del 2023 a 112,4 milions aquest any. La sortida de mercaderia ha baixat un 20,4% si es compara amb els 141,2 milions registrats al maig passat. 
Estadística indica que han pujat els preus de tots els grups de mercaderia respecte al juny anterior. Les més destacades són el 26,8% de maquinària i equips de transport, que passen de 113,6 milions a 169,3, i el 12,2% d'articles manufacturats diversos. Les baixades es registren en matèries en brut no comestibles (excepte combustibles), amb un 7,4% menys, i en articles manufacturats classificats principalment segons la primera matèria, amb un 5,8%.
La importacions amb més valor són les provenents de la Unió Europea, sense els veïns, i Gran Bretanya, que s'incrementen de 135,5 milions a 211,9; les de les de França han pujat de 95,2 milions a 118,7; les d'Espanya han estat de 116,7 milions pels 117 del juny anterior; i de la resta del món han arribat mercaderies per valor de 104,7 milions, una baixada del 16,6% en comparació amb els 125,5 del juny del 2023.