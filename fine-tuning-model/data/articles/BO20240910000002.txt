Jordina Caminal  tindrà millor dorsal  en Copa d’Europa

Jordina Caminal  tindrà millor dorsal  en Copa d’Europa

Millor dorsal en Copa d’Europa. Jordina Caminal, jove esquiadora d’alpí de la Federació Andorrana d’Esquí (FAE), va fer la setmana passada dos bons supergegants de la Copa de Sud-Amèrica (SAC) que li van permetre millorar punts en aquesta disciplina. Va sumar 35.88 i 41.98 i va millorar els 55.69 que tenia. “Vaig esquiar bé. Agafant els riscos suficients i necessaris i amb la rebaixa de punts que he fet em permetrà més endavant tenir millor dorsal en Copa d’Europa. D’aquesta manera espero ser més competitiva”, va assegurar Jordina Caminal des de La Parva (Xile). Ara ja es troba a Ushuaia i allà continuarà els entrenaments per tornar més tard a Corralco. “Als descensos vaig intentar buscar sensacions. Sentir la velocitat, i em vaig sentir còmode. Això em va permetre donar-li un puntet més al supergegant”, va dir Jordina Caminal.