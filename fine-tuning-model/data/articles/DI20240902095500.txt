L'IPC avançat de l'agost baixa fins al 2,1%

L'alimentació ha estat un dels grups que ha contribuït a baixar l'indicador avançat.

La variació interanual estimada de l'IPC per al mes d'agost s'ha situat en el 2,1%, segons el càlcul de l'indicador avançat. Aquest indicador representa un càlcul previ de l'IPC segons el qual, en cas de confirmar-se, disminuiria nou dècimes respecte de l'IPC avaluat al mes de juliol que va ser del 3%.
Aquest comportament de la inflació seria a causa, principalment, de l'evolució dels preus dels grups de transports, habitatge, aigua, gas, electricitat i altres combustibles, així com del grup d'aliments i begudes no alcohòliques.
Pel que fa als països de l'entorn, l'IPC avançat d'Espanya a l'agost s'ha situat en el 2,2%. En cas de confirmar-se, disminuiria sis dècimes respecte de la variació registrada al mes anterior. Quant a França, l'IPC avançat s'ha fixat en l'1,9%, una xifra que, en cas de confirmar-se, baixaria quatre dècimes respecte de la variació registrada al juliol.