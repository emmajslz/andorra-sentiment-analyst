L'AR+I presenta els resultats de dues investigacions sobre l'increment de temperatures i els episodis d'inversió tèrmica

Ha estat en el marc de la trobada anual de l'European Meteorological Association celebrada a la Universitat de Barcelona

La Universitat de Barcelona ha acollit durant cinc dies d’aquest principi de setembre la trobada anual de l’European Meteorological Association. L’esdeveniment d’enguany ha posat el focus en l’intercanvi de coneixements, reptes i experiències de la comunitat meteorològica i climàtica internacional sota el lema “The role of weather and climate research in the achievement of a climate-neutral Europe”, en el camí cap a una Europa sostenible. A mesura que el planeta ha de fer front a reptes del canvi climàtic cada vegada més urgents, s’evidencia la necessitat de prendre decisions i solucions més documentades científicament i innovadores. L’enfoc temàtic de la conferència ha permès explorar el paper crític que juga l’actual recerca tant en meteorologia com sobre el clima en les polítiques, estratègies i tecnologies que lideraran el camí cap a una Europa neutra climàticament.Andorra Recerca Innovació hi ha participat, seguint de ben a prop les sessions de treball i presentant els resultats de dos estudis en l’àmbit de la meteorologia i climatologia de muntanya. Per una banda el treball Thermal inversion analysis in the Andorra Central Valley and its relationship with pollutants and meteorological variables dins la sessió que se centra en l’estudi de processos de transport i intercanvi atmosfèric en zones de muntanya. El segon estudi es va presentar a la sessió New indicators of climate change amb els resultats del treball titulat Characterizing snow seasons through the application of a new Multivariate Snow Index.En les activitats paral·leles a les sessions científiques, la investigadora d’AR+I desplaçada al congrés va visitar el Barcelona Supercomputing Center (BSC) per conèixer de primera mà els projectes que es desenvolupen al departament de ciències de la terra. També va assistir al Worshop on Mindful Climate Communication, un taller sobre comunicació conscient del clima per fomentar un debat interdisciplinar sobre estratègies proactives per comunicar els fets, els impactes i les possibles solucions en relació al clima.