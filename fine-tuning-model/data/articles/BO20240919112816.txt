Fins a 14 persones demanen prestacions per discapacitat el primer trimestre

Les beneficiàries són majoritàriament dones, d'entre 61 i 65 anys

Durant el primer trimestre del 2024 s'han preentat un total de 14 sol·licituds de prestacions socials adreçades a les persones amb discapacitat (pensions de solidaritat per a persones amb discapacitat), 5 més de les que es van presentar al mateix període del 2023. D’aquestes, 11 han estat resoltes favorablement, 2 s’han desestimat i 1 es troba pendent de resolució.Per gènere, les dones representen el 72,7% de les persones beneficiades d’aquestes prestacions. Per trams d’edat, un 45,5% de les prestacions s’han destinat a persones d’entre 61 i 65 anys. La major part dels beneficiaris són andorrans (45,5%). Quasi la meitat són solters (45,5%) i, quant als anys de residència, la mateixa proporció de persones beneficiades (45,5%) ha residit sempre al Principat.Pel que fa al tipus de discapacitat, la gran majoria presenten una pluridiscapacitat (45,5%). Segons el percentatge de discapacitat dels beneficiaris, el 90,9% tenen entre un 60% i un 69% de discapacitat. Per últim, segons l’import atorgat, més d’una tercera part (36,4%) perceben entre 1.201€ i el salari mínim interprofessional, el qual es situa en els 1.376,27€ en data 1 de gener del 2024.