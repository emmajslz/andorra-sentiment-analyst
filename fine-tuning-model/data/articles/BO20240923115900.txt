L'Institut Nacional de l'Habitatge rep el segell Llum Verda de FEDA

La directora de l'ens diu que la certificació "era una prioritat" per a l'entitat

L’Institut Nacional de l’Habitatge ha obtingut el segell Llum Verda emès per FEDA, que certifica que l’energia elèctrica que es consumeix a l’edifici Casa Aristot Mora, seu de l’INH i dels habitatges de protecció pública, prové exclusivament de fonts renovables.
Aquest compromís, que permetrà deixar d’emetre 15.817,69 KgCO2, suposa el reconeixement de l’INH d’iniciar el camí cap a la reducció de les emissions de CO2, l’aposta per l’ús de l’electricitat d’origen renovable i contribuir al respecte i a la preservació de l’entorn reduint així, la petjada de carboni. Alhora, uneix l’objectiu social del programa de pisos de protecció pública amb la sostenibilitat i els Objectius de Desenvolupament Sostenible (ODS), especialment l’ODS 7, energia neta i sostenible i l’ODS 12, consum i producció responsables.
Per a la directora de l’INH, Marta Alberch, “obtenir aquesta certificació era una prioritat per a nosaltres i vol sumar al nostre compromís social del programa Primer la Llar, el reconeixement del compromís mediambiental que té l’INH”.