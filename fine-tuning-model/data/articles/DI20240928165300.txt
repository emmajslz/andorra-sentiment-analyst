La CASS alerta de la suplantació del seu correu electrònic

La seguretat social recorda que el remitent ha de ser el cau@cass.ad i el destinatari sempre ha de ser l'usuari

La Caixa Andorrana de Seguretat Social (CASS) ha alertat als seus usuaris d'una suplantació del seu correu electrònic, on el correu de la seguretat social apareixia com a destinatari adjunt, i no com a remitent. 
La CASS ha enviat un correu electrònic als seus usuaris alertant d'aquest intent d'estafa, i demanant que, si es rep un correu de l'adreça fraudulenta, no es cliqui a cap enllaç ni s'obri cap document o es comparteixi cap dada confidencial. La CASS ha recordat que el correu electrònic del remitent ha de ser el cau@cass.ad i el destinatari sempre ha de ser l'usuari.