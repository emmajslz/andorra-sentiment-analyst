Nou caixa o faixa per al MoraBanc Andorra a Europa



El MoraBanc Andorra disputarà aquesta tarda (18.00 hores, Andorra Televisió) la segona de les tres finals que ha de superar per classificar-se per la fase de grups de la Basketball Champions League. Després d’una estrena relativament plàcida davant de l’Anvers, els tricolors tindran avui al davant un rival molt més dur, el Telekom Baskets Bonn, un equip que coneix bé aquesta competició, ja que va guanyar-la a Màlaga a la temporada 2022-2023.
Sobre el duel d’aquesta tarda a terres turques, el tècnic tricolor, Natxo Lezkano, va destacar que “serà un partit molt exigent contra un rival molt físic” i va agregar que “juguen a un nivell d’intensitat molt alt, amb una defensa agressiva a tota la pista, i amb gent molt gran”. A més, l’entrenador va afirmar que “ens exigiran molt tant a nivell físic com a nivell mental i tàctic” i va agregar que “juguen similar al que es ve jugant a l’ACB últimament, i seguir que hi haurà molt ritme i serà un partit de màxima exigència”.