Campanya de donació de sang a l'UdA

La col·lecta es farà a l'edifici principal de la universitat del 23 al 25 de setembre

La Creu Roja Andorrana, en col·laboració amb la Universitat d’Andorra (UdA), organitza una campanya de donació de sang els dies 23, 24 i 25 de setembre, que tindrà lloc a l’edifici principal de l’UdA, a Sant Julià de Lòria. Els horaris per a les donacions seran d’11 a 14 hores i de 16 a 20 hores.Segons informen des de la Creu Roja Andorrana, els requisits per donar sang inclouen tenir entre 18 i 70 anys, pesar més de 50 quilograms, haver esperat un mínim de dos mesos des de la darrera donació, no estar en dejú i tenir ganes d’aportar i marcar la diferència.Aquesta iniciativa compta amb el suport de la Universitat d’Andorra, el Servei Andorrà d’Atenció Sanitària, el Banc de Sang i Teixits de Catalunya, la Fundació Josep Carreras contra la leucèmia, l’Organització Catalana de Trasplantaments i el Centre Comercial Andorrà Super U.