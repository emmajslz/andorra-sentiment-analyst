Vacunat de llengua blava tot el ramat boví i oví del país



Govern dona per tancada la carpeta de la malaltia de la llengua blava entre tota la cabana bovina i ovina en concloure la vacunació al darrer grup del Principat amb la segona dosi a les vaques i els bous a Sant Julià de Lòria. La segona dosi a aquests animals es va haver de retardar una setmana perquè les dates entroncaven amb la celebració de la Setmana de l’isard. A causa de la cacera d’aquest mamífer es va posposar la segona vacuna a la cabana bovina de Sant Julià de Lòria de dijous 19 de setembre a aquesta setmana.
Una altra de les dificultats amb què es trobaven els veterinaris de l’administració és la complicació per ubicar les vaques i els bous a causa de les dificultats orogràfiques a la vall del Madriu, on els animals es mouen amb total llibertat.