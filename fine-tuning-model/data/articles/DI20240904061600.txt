Acord amb la Fira de Tàrrega per promocionar artistes



El Govern ha arribat a un acord amb Fira Tàrrega per promoure l’intercanvi artístic i la presència al festival de propostes escèniques, de carrer i formats experimentals procedents d’Andorra. Així, fruit d’aquest acord, el ministeri de Cultura, Joventut i Esports disposarà d’un estand a la fira professional, que engloba una quarantena d’institucions públiques i companyies i productores privades. La fira se celebrarà del 5 al 8 de setembre i l’acord es prorrogarà per les edicions dels pròxims anys.
A l’estand tindran presència tant les propostes que impulsa el ministeri a través de l’Escena Nacional d’Andorra com aquelles iniciatives que desenvolupen els agents de creació independents. Es tracta del tercer acord que signa Cultura amb una fira professional del mercat català, després de fer-ho amb el Mercat de Música Viva de Vic i amb la FiM Vila-seca.