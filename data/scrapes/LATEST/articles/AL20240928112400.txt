S’accidenta tot sol anant amb moto a la rotonda de l’Aldosa de la Massana

Resident de 19 anys, ha donat negatiu al control d’alcoholèmia i se l’ha traslladat a l’hospital de matinada perquè fos atès de les lesions sofertes

Un jove resident de 19 anys ha sofert un accident aquesta matinada. Tot sol i per causes que els experts de la policia en accidents hauran de determinar, el motorista ha perdut el control del vehicle de dues rodes a l’altura de rotonda de l’Aldosa de la Massana i s’han fet ferides que han obligat a traslladar-lo a l’hospital.
Els serveis policials han estat advertits del sinistre al tomb de les 2 de la matinada i s’han desplaçat fins al punt quilomètric 6,650 de la CG3 per assistir el motorista en allò que calgués i fer-se càrrec de l’atestat de l’accident. El pilot ha donat negatiu en el control d’alcoholèmia.