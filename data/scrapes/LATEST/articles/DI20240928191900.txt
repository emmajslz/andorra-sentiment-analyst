Encamp gaudeix del musical infantil 'El vestit pop de l'Emperador'

El conte d'Andersen, escrit l'any 1837, ha ensenyat a diferents generacions a no deixar-se enganyar pels afalacs

El musical infantil 'El vestit pop de l'Emperador' ha aterrat aquesta tarda a la sala de festes del complex d'Encamp. El conte d'Andersen, escrit l'any 1837, ha ensenyat a diferents generacions de lectores i lectors a no deixar-se enganyar pels afalacs i les opinions buides, i així ho ha fet a Encamp. L'espectacle, ple de comèdia, música, ball i educació, on el públic també ha format part de l'obra, ha anat a càrrec de La Ruda Produccions.  
El cicle de musicals infantils d’enguany es van iniciar el passat mes de maig amb l'obra ‘Viatge a Oz’, completant l’oferta cultural que programa de forma anual el comú amb l’objectiu d’apropar les arts escèniques a tots els públics. La programació continuarà a principis de novembre amb Ànima, el Festival de Titelles d’Andorra.