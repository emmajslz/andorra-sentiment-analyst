La mina de ferro de Llorts, oberta fins al 8 de desembre



La mina de ferro de Llorts obrirà portes els caps de setmana d’octubre, novembre i fins al 8 de desembre, de 9.30 a 17.30 hores. D’aquesta manera, s’amplien les dates d’obertura de la instal·lació per tal de mantenir l’interès turístic de la parròquia durant tot l’any i fomentar les visites fora de temporada alta.
Cal tenir en compte que durant la tardor i principi d’hivern el temps encara és agradable i permet fer activitats a l’aire lliure. Mantenir oberta la instal·lació també contribueix a impulsar l’economia local atraient més visitants en períodes en què normalment hi ha menys afluència, segons defensen des de la corporació comunal. D’altra banda, amb aquesta iniciativa també s’aconsegueix que els visitants es distribueixin durant tot l’any.