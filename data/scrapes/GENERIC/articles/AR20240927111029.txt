L’artista andorrana Judit Gaset guanyadora del I Premi Internacional ‘Armando Reverón’

L’associació d’art ‘Valija Iberoamericana’ ha concedit a l’artista Judit Gaset el I Premi Internacional ‘Armando Reverón’ en la menció d’arts plàstiques

Andorra la VellaL’associació d’art ‘Valija Iberoamericana’ ha concedit a l’artista Judit Gaset el I Premi Internacional ‘Armando Reverón’ en la menció d’arts plàstiques. La resta de guardonats en l’acte celebrat aquest vespre a Huelva han estat ‘Madrid Luxury Art’ (Espanya), en la menció gerència cultural; Andrés David Ascanio Abreu (Veneçuela), en la menció de música; Jaime de Vicente Núñez (Espanya), en la menció de personatge iberoamericà; i María Teresa Boulton de la Fundació Boulton (Veneçuela), en la menció ‘Acervo Cultural’. L’artista andorrana ha estat acompanyada a l’acte d’entrega dels guardons per l’ambaixadora del Principat a Espanya, Eva Descarrega. Andorra forma part del projecte ‘Valija Iberoamericana’ des del 2022, a través del Ministeri de Cultura, Joventut i Esports i el Ministeri d'Afers Exteriors i dintre del programa de Diplomàcia Cultural.   ‘Valija Iberoamericana’ és una iniciativa que recull una col·lecció d'art, que s'exposa permanentment a Toledo, d'obres d'artistes provinents dels 22 països de la Conferència Iberoamericana, dos de les quals van ser donades pel Govern el 2022, una de Yolanda Sanmarcos i l'altra del Martín Blanco: https://valijaiberoamericana.com/inicio. Fins ara, en aquest any i mig de vida del projecte, aquesta col·lecció ha estat exposada a Ronda i a Sevilla.