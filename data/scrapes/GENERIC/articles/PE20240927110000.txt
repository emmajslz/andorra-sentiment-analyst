La Policia intercepta un vehicle amb tabac de contraban per un valor de més de 22.700 euros

El dispositiu es va portar a terme conjuntament amb agents de la Duana

La matinada de dimecres, en una operació conjunta entre la Policia i agents de la Duana, es va interceptar un vehicle que intentava creuar la frontera del Pas de la Casa amb una important quantitat de tabac de contraban, valorada en més de 22.700 euros.Segons ha informat la Policia, el vehicle ja estava sota vigilància, fet que va motivar la instal·lació d'un control a prop del pas fronterer amb França aquella mateixa nit. En detectar el dispositiu policial a uns 30 metres de distància, el conductor va abandonar el cotxe i va fugir per la muntanya, accedint a territori francès. En escorcollar el vehicle, els agents van decomissar prop de 5.800 paquets de tabac, valorats en més de 22.700 euros.