Febles nevades enfarinen els cims d'Andorra

Segons el Servei Meteorològic d'Andorra, la neu anirà desapareixent al llarg del dia amb la presència del sol

Les febles i breus nevades d'ahir al vespre han deixat una lleugera capa de neu als cims del Principat, oferint una imatge d'hivern als massissos del nord i centre del país. Tot i això, segons el Servei Meteorològic d'Andorra, la neu anirà desapareixent al llarg del dia amb la presència del sol, tot i que els núvols baixos continuaran cobrint els cims del nord fins demà a la tarda.Pel que fa al cap de setmana, es preveu un dissabte fred però assolellat, amb glaçades a l'alta muntanya per sobre dels 2.000 metres i núvols baixos a les zones frontereres amb l'Arièja. Les temperatures mínimes previstes són de 6ºC a Andorra la Vella, 2ºC a 1500 metres i -4ºC al Pas de la Casa. En canvi, les temperatures màximes seran de 17ºC a Andorra la Vella, 14ºC a 1500 metres i 5ºC al Pas de la Casa.De cara, a diumenge, les temperatures començaran a pujar i el sol lluirà arreu del país, deixant un ambient més agradable. Concretament, temperatures mínimes previstes seran de 6ºC a Andorra la Vella, 2ºC a 1500 metres i -1ºC al Pas de la Casa. Quant a les màximes seran de 22ºC a Andorra la Vella, 20ºC a 1500 metres i 10ºC al Pas de la Casa.