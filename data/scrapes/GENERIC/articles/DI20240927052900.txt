Jordina Caminal, tercera al primer descens SAC a Xile



Jordina Caminal, tot i no trobar les millors sensacions, va ser tercera ahir al primer descens, corresponent a la Copa de Sud-amèrica (SAC). L’andorrana, però, va acabar lluny de la millor (+4”37), la txeca Tereza Nova, que es va imposar amb un temps de 2’27”41, mentre que segona al podi va ser la britànica Giselle Gorringe, a 0”47 de Nova. Al descens d’entrenament previ, Caminal va ser també tercera, amb +1”79 sobre la txeca, que també va ser la més ràpida.
L’andorrana va reconèixer que “no em va anar bé, no vaig saber adaptar-me a la pista i després vaig haver de buscar solucions de cara a la carrera per anar ràpid”.