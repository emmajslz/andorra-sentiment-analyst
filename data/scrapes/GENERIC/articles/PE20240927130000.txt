La mina de ferro de Llorts amplia el seu calendari d'obertura per potenciar el turisme

La instal·lació té l'objectiu de distribuir les visites fora de la temporada alta i impulsar l'economia local

La mina de ferro de Llorts obrirà els caps de setmana d'octubre, novembre i fins al 8 de desembre, de 09.30 a 17.30 hores, ampliant així les dates d'obertura per tal de mantenir l'interès turístic a la parròquia durant tot l'any i potenciar les visites en temporada alta. Aquesta mesura permet també que les persones que no poden visitar la mina a l'estiu, quan l'afluència és més alta, ho facin en altres èpoques, segons ha valorat el comú.Durant la tardor i principis d'hivern, el bon temps facilita les activitats a l'aire lliure, i mantenir la mina oberta contribueix a impulsar l'economia local atraient visitants en períodes de menor afluència, segons la corporació comunal. A més, aquesta iniciativa afavoreix una distribució més equilibrada de les visites al llarg de l'any.El 2024, la mina va obrir els dos primers caps de setmana de juny, avançant-se al calendari habitual. Fins al 15 de setembre, s'han registrat 4.047 visites, superant les 3.567 que es van comptabilitzar durant tot el 2023.