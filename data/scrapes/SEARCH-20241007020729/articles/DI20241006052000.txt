Els imprescindibles de Josep Maria Mangot

Interiorista i escriptor. Originari de Barcelona i resident a Andorra des del 1975, acaba de publicar el seu primer llibre, anomenat ‘L’illa en flames’. Li agrada viatjar i és un apassionat del disseny d’interiors.

1. El vaixell Mambi, on m’agrada navegar amb els amics.
2. Les novel·les de Patrick O’brian, la millor saga de novel·les d’aventures marítimes, en el context de les guerres napoleòniques.
3. El dibuix de la meva filla Anna quan tenia set anys i vàrem anar a Canòlich quan encara no havien repicat l’arrebossat de l’església.
4. La Costa Brava, un dels meus indrets referents que em serveixen d’inspiració.
5. Sergi Mas, un dels meus referents al país. Vaig poder mantenir una conversa amb ell el 1977 al seu taller d’Aixovall.
6. El meu racó, on escric amb una mica de música de fons.
7. Repòs. M’ajuda a desconnectar i aprofitar per llegir o escriure.
8. L’Havana, una de les meves ciutats preferides.
9. El Parc Central i el camí del riu. Soc un afortunat perquè el veig des de casa i hi passo cada dia per anar al despatx.
10. Mies van der Rohe, un dels meus referents en arquitectura.