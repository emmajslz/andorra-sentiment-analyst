'El mag taxidermista'



LA PROPOSTA DEL DIA
‘EL MAG TAXIDERMISTA’
Fa anys a Ordino hi vivia el misteriós il·lusionista Pau Xavier, que també era taxidermista de professió. Un bon dia va desaparèixer sense deixar rastre i, amb ell, un valuós secret que va quedar amagat pels carrers d’Ordino. Hora: 12 h. Poble d’Ordino.
EL CONTRADANS
És el Festival de dansa i cultura tradicional que ve definit per les tres síl·labes del seu nom: CON (contemporaneïtat), TRA (tradició) i DANS (dansa). Hora: de 10 a 17 h. Plaça de les Fontetes. La Massana.
TALLER
CANVIAR EL PASSAT A TRAVÉS DE CONSTEL·LACIONS FAMILIARS
Amb Cristina Stellini. Doctora en filosofia i lletres, terapeuta i docent en constel·lacions familiars per Bert Hellinger sciencia. Hora: de 10 a 22 h. Hotel Roc Blanc. Escaldes-Engordany.
EXPOSICIONS
‘BURGUÉS, VÁZQUEZ I DE LA CASA. UNA MIRADA A L’INTERIOR A TRAVÉS DE L’ULL’
Tres fotògrafs, tres mirades, tres visions, tres maneres d’enfocar la realitat que ens envolta. Exposició fotogràfica. Horaris: De 10 h a 13 h i de 16 h a 19 h de dilluns a divendres. Dissabte de 10 h a 13 h. Diumenge i festius tancat. Ambaixada d’Espanya a Andorra la Vella. Andorra la Vella. Fins al 13 d’octubre.
‘LLIGAMS’ - 20 ANYS DE LA LLACUNA
Instal·lació artística, produïda per l’escola d’art d’Andorra la Vella, que vol esdevenir una metàfora dels vincles i complicitats que han tingut lloc al llarg d’aquests vint anys entre les diferents disciplines artístiques presents a La Llacuna: les arts plàstiques i visuals, la música, el teatre i la dansa. Centre Cultural La Llacuna. Andorra la Vella. Fins al 16 d’octubre.
‘COLORS PER AL PLANETA’
Trobada d’artistes de pintors de diferents països que es reuneixen per crear i compartir. L’exposició tindrà lloc a Encamp durant tot el mes d’octubre i mostra un recull de les obres de la setena edició de l’esdeveniment, celebrada l’any 2021. Sala d’exposicions del Comú. Encamp.