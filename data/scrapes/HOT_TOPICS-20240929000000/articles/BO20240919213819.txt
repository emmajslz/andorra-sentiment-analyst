Marsol diu que l’economia real creix, “i el poder adquisitiu també”

Les obres del Font de Ferro, dins la normativa

L’evolució de l’economia no es veu de la mateixa manera des del Govern que des de l’oposició. Els primers defensen que l’economia real creix i “el poder adquisitiu també”, segons ha dit la ministra de Presidència, Economia, Treball i Habitatge, Conxita Marsol, després d’exposar que el salari mitjà ha crescut des del juny del 2021 al 2024 un 19,6% i el medià ho ha fet un 18,7%, mentre que els preus ho han fet en un 15,7%. L’oposició, però, subratlla que “la gent és més pobra avui que el 2011”. Ho deia el president de Concòrdia, Cerni Escalé, que afegia que “no podem omplir la cistella de la compra igual que fa uns anys, el cost de a vida està pujant i això és una evidència”.  Aquest debat s'ha produït justament a preguntes d’Escalé, que demanava per les mesures “concretes” que el Govern preveu per fer créixer l’economia real i productiva i aprofitava per traslladar propostes: la creació d’un parc tecnològic, un acord estratègic entre alguna universitat de prestigi i la d’Andorra, o fer un seguiment del talent andorrà a l’estranger per generar sinergies al país. El cap de Govern, Xavier Espot, no ha rebut bé la maniobra d’Escalé i l'ha acusat de “tibar les costures del reglament per demostrar que té moltes mesures” i ha recordat que ja en van discutir en el marc del debat d’orientació política. Des de la bancada socialdemòcrata s'han sumat a demanar explicacions pel fet que “la classe mitjana està cada cop més empobrida” i ha estat Espot l’encarregat d’assegurar que “no tot és meravellós i perfecte”, i per això estan “aguantant molta pressió” per la llei òmnibus. Ara bé, “dir que tot va malament tampoc és correcte” i ha argumentat que la davallada del PIB per càpita s’explica per l’increment de població. A preguntes de Baró al tomb dels avals dels crèdits tous concedits en el marc de la pandèmia, el ministre de Finances, Ramon Lladós, ha assenyalat que el cost per la morositat és “una mil·lèsima part del PIB” i que és una contrapartida assumible veient les possibles conseqüències de no haver engegat el programa.Les obres del Font de Ferro, dins la normativaLes obres per convertir l’antic Hotel Font de Ferro en habitatges, i l’ocupació que fan d’un carril de la CG1, tenen totes les autoritzacions i compleixen amb la normativa relativa a la seguretat, tant del trànsit com en l’àmbit del treball. Així ho ha argumentat el ministre encarregat de Territori i Urbanisme, Raul Ferré. Ha estat a preguntes de la presidenta suplent del grup parlamentari socialdemòcrata, Susanna Vela, que les formulava arrel del tràgic accident, amb una víctima mortal per atropellament, que va tenir lloc després de modificar el trànsit a la zona.
Gestió de l’acompliment a Educació els propers anysEl ministre titular d’Educació, Ladislau Baró, ha assegurat estar treballant en el reglament de la gestió de l’acompliment pel Cos de l’Educació i, tot i no voler comprometre’s a que pugui ser d’aplicació per a l’exercici vinent, sí que ho serà “al llarg de la legislatura”. Ho ha explicat a preguntes de la consellera de Concòrdia Maria Àngels Aché al voltant del desplegament reglamentari de la Llei del Cos d’Educació, que establia un termini d’un any  i després de quatre encara no  estan a disposició.