Augmenten les hipoteques concedides en un 15,5% el primer semestre

L’import total atorgat és de 143,7 milions d’euros, un 5% menys que un any enrere

El nombre d’hipoteques noves, sense comptar les renovacions per no duplicar-les, han augmentat un 15,5% el primer semestre d’aquest 2024, passant de les 291 concedides en el mateix període de l’any passat a les 336 d’enguany. Ara bé, si es compara amb el segon semestre del 2023, han disminuït un 9,9%, segons detalla el departament d’Estadística aquest dilluns. El valor total d’aquestes hipoteques noves ascendeix als 143,7 milions d’euros. Això representa una disminució del 5% respecte el primer semestre del 2023, i del 23,4% respecte el segon semestre del 2023. Les parròquies que augmenten percentualment, tant a nivell interanual com de semestre a semestre són Andorra la Vella amb 29,4 milions d’euros, Sant Julià de Lòria amb 14,9 milions d’euros i Ordino amb 24,6 milions d’euros.En canvi, per nombre d’hipoteques, on més se n’han concedit és a la parròquia d’Encamp amb 81 i a Andorra la Vella amb 67. La parròquia que decreix més respecte el primer semestre de l’any anterior és la d’Escaldes-Engordany (-40,8%). Respecte al semestre anterior (segon semestre de 2023), totes les parròquies decreixen a excepció de les parròquies d’Encamp (+37,3%), d’Ordino (+34,8%) i d’Andorra la Vella (+34,0%).Per usos, les hipoteques noves concedides per a ús residencial al Principat d’Andorra, incloent els habitatges tant de primera com de segona residència, en termes generals, hi ha hagut un augment del +15,8% el primer semestre del 2024 respecte al primer semestre de l’any 2023, i una disminució del -7,2% respecte al semestre anterior. Per parròquies, el nombre d’hipoteques concedides ha disminuït a les parròquies d’EscaldesEngordany (-41,7%), de La Massana (-20,8%) i de Canillo (-18,8%) en comparació al primer semestre del 2023; i han augmentat respecte al primer semestre anterior les parròquies d’Andorra la Vella (+140,0%), d’Encamp (+65,2%), d’Ordino (+47,4%) i de Sant Julià de Lòria (29,6%).Per a la resta d’usos, que inclouen hotels, locals, promocions i terrenys, s’han concedit 28 noves hipoteques, el que són tres més que al primer semestre de 2023 i representa un creixement del 12%.Globalment, pel que fa al valor de les hipoteques concedides per a ús residencial, s’ha situat en 95,5 milions d’euros el primer semestre de l’any 2024, augmentant un +11,6% respecte el primer semestre del 2023 i disminuint un -10,1% respecte el segon semestre del 2023. Per parròquies, destaca la parròquia d’Andorra la Vella amb 19,5 milions d’euros per aquest primer semestre de l’any 2024, on el valor de les hipoteques concedides per a ús residencial, ha augmentat un +122,5% respecte el primer semestre del 2023 i un +46,6% respecte el segon semestre del 2023. La segueix de prop la parròquia d’Encamp amb 16,6 milions d’euros i una variació positiva també significativa respecte els semestres anteriors.El valor de les hipoteques per a altres usos s’ha situat en més de 48 milions d’euros aquest primer semestre de l’any 2024. Destaca la parròquia d’Ordino amb més de 13 milions d’euros.El tipus d’interès mitjà de les hipoteques concedides a llars residents va augmentar +1,9266 punts percentuals l’any 2023 i es va situar en el 3,4785%. En relació a la maturitat, l’any 2023 va disminuir el -1,8% respecte l’any anterior i es va situar en els 13,10 anys.
Davallen els compradors internacionalsSegons el titular de la hipoteca concedida, destaquen clarament els titulars nacionals respecte dels internacionals (el 97,3% enfront del 2,7% per al primer semestre de l’any 2024). Els primers han augmentat en un 17,2% respecte al mateix període d’un any enrere, mentre que els internacionals han davallat un 25%.