Les vendes en grans superfícies cauen un 7,4% al juliol respecte un any enere

L'índex, però, creix un 8,2% respecte el juny

L’índex general de vendes de les grans superfícies comercials (en endavant, “IVGS”) disminueix un -7,4% al juliol de l’any 2024 respecte al mateix mes de l’any anterior. Si es desglossa aquest índex en productes alimentaris i la resta de productes, l’índex de la categoria “Alimentació” experimenta una variació negativa del -7,1% en comparació amb el període homòleg de l’any 2023. Pel que fa a l’índex de la categoria “Resta de productes”, decreix un -7,7% respecte de la mateixa referència.Pel que fa a les variacions intermensuals, l’índex general corresponent al juliol del 2024 experimenta una variació positiva del +8,2%, tenint en compte que es tracta de les dades originals i que no descompten factors estacionals ni els efectes de calendari. Pel que fa a l’índex de vendes de les grans superfícies a preus constants, és a dir, un cop eliminat l’efecte dels preus, al juliol del 2024 decreix un -9,7% respecte al juliol de l’any anterior. Pel que fa a l’índex de la categoria “Alimentació”, té una variació negativa del -9,3%, i l’índex relatiu a la categoria “Resta de productes” disminueix un -10,1% respecte al mateix període de l’any anterior. La magnitud dels índexs respecte de la mesura a preus corrents disminueix per l’efecte negatiu dels preus, segons explica el departament d'Estadística.Pel que fa a l'índex d'ocupació de les grans superfícies comercials, que s’elabora a partir del total del personal ocupat mensualment en aquest tipus d’establiments, al juliol va decréixer un -4,6% en comparació amb el mateix mes de l’any anterior, i disminueix un -0,4% respecte a l’enregistrat al juny del 2024.Pel que fa a l'ocupació de dones i homes en aquests establiments, el 62,0% correspon al gènere femení i el 38,0% restant al gènere masculí, distribució que presenta una gran estabilitat durant els darrers dotze mesos. Si comparem les dades amb el mateix període de l’any anterior, podem veure que la proporció de dones ocupades en aquest tipus d’establiments decreix (-4,6%) al juliol del 2024. D’altra banda, la proporció d’homes ocupats en les grans superfícies experimenta una variació positiva del +8,5% aquest mateix mes.La jornada laboral del personal ocupat en les grans superfícies comercials al juliol del 2024 es distribueix entre el 92,9%, que té una jornada laboral a temps complet, i el 8,6% restant dels ocupats, que gaudeix d’una jornada laboral a temps parcial.