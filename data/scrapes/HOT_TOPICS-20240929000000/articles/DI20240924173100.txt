El PS vol eliminar les discriminacions per residència de les pensions

El grup parlamentari ha registrat una esmena al Projecte de llei de modificació del pressupost per al 2024, que introdueix un tipus diferent de revalorització d’algunes pensions atenent a un criteri de residència

El PS ha registrat aquesta tarda una esmena a al Projecte de llei de modificació del pressupost per al 2024 que pretén modificar l’article 20 de la vigent llei del pressupost, aprovada al febrer passat, que introdueix un tipus diferent de revalorització d’algunes pensions atenent a un criteri de residència.
En aquest sentit, en relació als pensionistes no residents a Andorra, “entenem que la solució no ha de ser que s’estableixi d’increment la mitjana de la inflació europea, sinó de l’IPC andorrà, per tal de no incórrer en cap tipus de discriminació entre persones que han cotitzat pel mateix sistema” detalla la motivació de l’esmena que ha presentat la presidenta del grup parlamentari Judith Casal.