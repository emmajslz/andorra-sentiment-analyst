Montellà acaba segon a la Pujada a Gironella Casserres



Edgar Montellà va finalitzar en segona posició a la categoria CM promoció a la 35a edició de la Pujadaa a Gironella Casserres, corresponent al Campionat de Catalunya de muntanya. A més, el pilot de l’ACA Club va finalitzar en tercer lloc de la general entre 63 participants.
El pilot encampadà va aconseguir un crono de 3’24”248 a la primera de les dues pujades i va rebaixar el seu temps en gairebé set segons a la segona mànega, fins a aturar el cronòmetre en 3’17”875. Al final, Montellà va acabar a 9”543 del vencedor de la categoria CM promoció, el català Jordi Vilardell, que també va ser el vencedor absolut.
Montellà tornarà al Campionat de Catalunya el 12 d’octubre amb la Pujada a Santa Maria Vilalba i el 10 de novembre a la Pujada Les Ventoses. També competirà a casa el 19 d’octubre a la Pujada a la Peguera.