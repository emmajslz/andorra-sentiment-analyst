Andorra Endavant demana a Govern si pretén aplicar l'acord d'associació abans de votar-lo

El partit defensa un procés transparent

El grup parlamentari Andorra Endavant s'ha mostrat alarmat perquè el Govern pugui estar disposat a aplicar l'acord d'associació sense consultar la ciutadania. Pel grup, això seria una mesura profundament preocupant, 'atès que això suposaria evitar el debat i la consulta amb la ciutadania andorrana.' Per aquest fet, Andorra Endavant demana a Govern si 'pretén aplicar provisionalment l’acord d'associació amb la Unió Europea sense consultar la ciutadania?'
El grup polític ha recordat, en un comunicat, que la legislació vigent a Andorra no permet que aquest tipus d'acords es posin en marxa sense els processos legals adequats.  El partit defensa un procés transparent i es referma en què la consulta abans d'aprovar l'acord, hi ha de ser.