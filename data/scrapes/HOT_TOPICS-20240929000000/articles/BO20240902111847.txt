L'IPC avançat de l'agost baixa nou dècimes i se situa al 2,1%

La davallada de la inflació s'explica per l'evolució dels preus de transports, habitatge, i alimentació

La variació interanual estimada de l’IPC al mes d’agost del 2024 és del +2,1% segons el càlcul de l’indicador avançat. Aquest indicador representa un càlcul previ de l’IPC segons el qual, en cas de confirmar-se, disminuiria nou dècimes respecte a l’IPC avaluat al mes de juliol (+3,0%).Aquest comportament de la inflació seria a causa, principalment, de l’evolució dels preus dels grups Transports, Habitatge, aigua, gas, electricitat i altres combustibles, i Aliments i begudes no alcohòliques, segons indica el departament d'Estadística.L’IPC avançat d’Espanya del mes d’agost del 2024 se situa al +2,2%. En cas de confirmar-se, disminuiria sis dècimes respecte a la variació registrada al mes de juliol.L’IPC avançat de França del mes d’agost del 2024 se situa al +1,9%. En cas de confirmar-se, disminuiria quatre dècimes respecte a la variació registrada al mes de juliol.Aquest indicador avançat es calcula seguint la mateixa metodologia utilitzada pel càlcul de l’IPC, però amb, aproximadament, el 96% dels preus d’agost entrats. Per les sèries de preus que encara no han estat enquestades, s’utilitza el mateix preu del mes anterior.