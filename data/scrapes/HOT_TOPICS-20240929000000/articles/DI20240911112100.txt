Cultura destina 46.000 euros a la campanya per difondre la llei del català

L'empresa Duett Studio serà l'encarregada d'elaborar la campanya

El ministeri de Cultura ha adjudicat per 46.000 euros a l'empresa Duett Studio els treballs per explicar i difondre les disposicions principals de la llei de la llengua pròpia i oficial. L'adjudicació arriba després de convocar un concurs d'urgència, ja que la primera convocatòria va quedar deserta. 
Tal com detalla el BOPA, l'empresa serà l'encarregada de crear la campanya sobre el català, la qual té un cost pel Govern de 45.999 euros, amb impostos inclosos. El termini d'execució per a l'elaboració de la campanya de comunicació s'allarga fins al 31 de desembre d'aquest any.
El 25 d'abril del 2024 el Consell General va aprovar la llei de la llengua pròpia i oficial, un text que deroga la llei d'ordenació de l'ús de la llengua oficial, del 1999, així com tots els seus reglaments.