Cabanes explica les polítiques de joventut a Esterri d’Àneu



Una delegació andorrana, encapçalada pel secretari d’Estat de Joventut i Esports, Alain Cabanes, ha participat en l’onzena edició de les les Jornades Pirinenques per a l’Excel·lència que s’han tornat a celebrar a Esterri d’Àneu. La trobada d’enguany, que es va desenvolupar entre divendres i ahir dissabte, va abordar els reptes de present i futur que té la joventut a la serralada.
Tal com va informar el Govern, en el discurs de cloenda, Cabanes va detallar les accions del Govern en matèria de joventut com el foment de l’emancipació i l’elaboració del Pla Nacional de Joventut, que ha estat treballat de forma conjunta amb el jovent andorrà. Les jornades també van acollir els testimonis de diversos joves amb històries de superació, entre els quals l’andorrà David Aguilar.
Per acabar, la síndica d’Aran, Maria Vergés, va fer una crida a la cooperació transfronterera.