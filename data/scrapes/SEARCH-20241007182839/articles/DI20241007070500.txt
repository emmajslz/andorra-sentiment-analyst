Colors del planeta



LA PROPOSTA DEL DIA
'COLORS DEL PLANETA
L’ArtCamp Andorra Colors per al planeta és una trobada de pintors de diferents països que cada dos anys, des del 2008, es troben per crear i compartir. Sala d’exposicions del comú. Encamp.
CONFERÈNCIES
LES CÈL·LULES MARE SÓN UN TRACTAMENT PER a L’ARTROSI DE GENOLL?
La doctora Anna Boada donarà a conèixer la metodologia i els resultats del seu estudi per rehabilitar la funció del genoll amb artrosi, que forma part de la seva tesi doctoral. Hora: 19 h. Centre Cultural La Llacuna. Andorra la Vella
EXPOSICIONS
‘Burgués, vázquez i de la casa. una mirada a l’interior a través de l’ull’
Tres fotògrafs, tres mirades, tres visions, tres maneres d’enfocar la realitat que ens envolta. Exposició fotogràfica. Ambaixada d’Espanya a Andorra. Andorra la Vella. Fins al 13 d’octubre.
‘LLIGAMS’
Instal·lació artística, produïda per l’escola d’art d’Andorra la Vella, que vol esdevenir una metàfora dels vincles i complicitats que han tingut lloc al llarg d’aquests vint anys entre les diferents disciplines artístiques presents a La Llacuna. Centre cultural La Llacuna. Andorra la Vella. Fins al 16 d’octubre.
'DISSENYS HABITATS’
proposa una ressonància entre els treballs de dos grans fotògrafs, Helena Almeida (Lisboa, 1934 – Sintra, 2018) i Chema Madoz (Madrid, 1958), mostrant alguns elements clau dels seus processos creatius. Espai Caldes. Escaldes-Engordany. Fins al 26 d’ooctubre.
‘MARK RYDEN’
Aquesta exposició se centra principalment en l’evolució de la trajectòria artística de Mark Ryden, figura icònica del lowbrow, i presenta també altres artistes destacats d’aquest moviment. Sala d’exposicions del Govern. Andorra la Vella.
FESTES I TRADICIONS
‘OKTOBERFEST ANYÓS PARK’
Celebrem l’Oktoberfest amb amenització especial, proposta gastronòmica especial, de dilluns a diumenge. De dijous a dissabte, cada tarda hi haurà grups del país en directe i els diumenges proposem sessions de micro obert. Hora: de 18 a 22 h. AnyósPark. La Massana.