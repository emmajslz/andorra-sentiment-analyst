Alerta per tempestes i vents aquesta nit

Un front deixarà pluges fortes

Meteorologia ha activat l'avís groc per les tempestes i ventades fortes que es preveuen per avui al voltant de la mitjanit. El servei indica que de cara a la tarda s'incrementarà el vent de sud-oest i a la nit arribaran les precipitacions que afectaran tot el país. Les ràfegues poden arribar a 100 quilòmetres per hora en altitud.
Els termòmetres registraran màximes de 20 graus a Andorra la Vella i de 9 graus al Pas de la Casa, segons la previsió. Les pluges es mantindran tota la matinada i desapareixeran demà per donar pas a àmplies clarianes i vent feble, amb màximes com les d'avui.
Dimecres poden tornar les precipitacions a la nit per l'efecte de l'ex-huracà "kirk", que portarà de nou un augment del vent amb ràfegues de 37 quilòmetres per hora al matí al fons de vall.
Protecció Civil demana precaució per les ventades que comencen aquesta tarda i recorda que s'han de retirar els objectes que puguin caure de terrasses i balcons i evitar sortides a l'exterior que no siguin necessàries, especialment de persones vulnerables.