La despesa en gent gran i habitatge es dispara el 2023

El total és un 18,2% superior a la del 2022

L'augment de les partides de despeses per a la gent gran i la d'habitatge ha incrementat fins a 294,8 milions la despesa pública en protecció social del 2023, amb una pujada del 18,2% en comparació amb els 249,4 milions de l'any anterior, segons informa Estadística. El primer capítol va passar de 137,2 milions a 160 milions, i el d'habitatge va créixer des de 3,6 milions a quasi 15 per la construcció de pisos de lloguer assequible, segons detalla el recull. 
La despesa pública en protecció social de les llars i dels individus inclou la que finança l'administració central, els comuns, l'Institut Nacional de l'Habitatge, l'Institut Andorrà de les Dones, la CASS a través de les prestacions de reemborsaments de la branca general i la branca de jubilació i també el fons de reserva de jubilació, indica Estadística. 
L'informe assenyala que la despesa per càpita va pujar l'exercici passat fins a 3.707 euros, i un any abans era de 3.197 euros.