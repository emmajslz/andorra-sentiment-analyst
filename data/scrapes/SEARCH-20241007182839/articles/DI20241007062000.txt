Un vehicle andorrà, implicat en un accident a la C-14



Un vehicle amb matrícula andorrana va estar implicat ahir en una accident amb un altre vehicle amb matrícula espanyola al punt quilomètric 154.5-155,5 de la carretera C-14, a l’altura de Coll de Nargó. Segons van explicar testimonis dels fets, el cotxe amb matrícula andorrana hauria quedat fora de la calçada.
La topada va tenir lloc pels volts de les vuit del vespre i va obligar a tallar la circulació en els dos sentits de la marxa. El trànsit no es va restablir fins al cap d’una hora, fet que va dificultar l’accés al Principat després del cap de setmana.
Fonts dels Mossos d’Esquadra van apuntar al Diari que l’accident va deixar tres ferits lleus, així com un altre de qui al tancament d’aquesta edició s’estava avaluant l’abast de les lesions. Fins al lloc dels fets van desplaçar-se efectius dels Mossos d’Esquadra, dels bombers i dels serveis sanitaris d’emergència.