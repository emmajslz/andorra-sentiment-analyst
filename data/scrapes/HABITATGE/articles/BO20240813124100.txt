La Coordinadora per l'Habitatge recull 40 casos d'afectats per trampes i abusos

Critiquen la llei òmnibus perquè "ni tan sols tracta els problemes profundament"

La Coordinadora per l’Habitatge Digne ha recollit fins ara 40 casos de persones afectades per trampes i abusos “amb la convicció d’haver-n’hi més”, segons ha publicat avui a les xarxes socials. Per aquest motiu animen de nou la ciutadania a respondre una enquesta que tenen activa des de fa mesos per continuar les seves inquietuds en matèria d’habitatge i “compartir també la ràbia cap aquest sistema que ens expulsa de les nostres cases”.
També consideren que el projecte de llei òmnibus per al creixement sostenible i el dret a l’habitatge no aporta les solucions addients per respondre als desafiaments actuals i en concret per acabar amb les trampes i abusos que denuncien. Creuen a més que el projecte de llei arriba tard i que tindrà efectes a mitjà i llarg termini. Però això no és tot donat “que ni tan sols tracta els problemes profundament”, tenint en compte, afirmen, que “més de dos terços de la població està amb sobrecàrrega per pagar el lloguer”.   
Entrant una mica més al detall del perquè pensen que la futura llei no servirà, critiquen que té una fixació amb la inversió extrangera, sense valorar però “l’efecte primari d’aquesta: l’especulació”. En aquest sentit, reconeixen que suposarà “segurament” un canvi pel que fa a la quantitat “però no en qualitat: l’ús extractiu de l’habitatge no es canvia”. També denuncien que tant la patronal com els defensors “ja han tret les urpes” per defensar els seus interessos mentre que des de la Coordinadora es defensa que “s’ha d’anar fins al fons del problema”. Igualment, en mostren en desacord en focalitzar el problema per accedir a l’habitatge en la immigració de manera que es presenta com si “l’enemic” fos “el migrant amb qui competeixo i no l’especulador que fa de l’habitatge un privilegi i un dret”. És per això que afirmen que “la migració per se no causa la pujada de preus que li volen atribuir”. 
Així les coses, des de la Coordinadora tot i lamentar “la falta de compromís dels nostres polítics” es comprometen a vigilar de prop com evoluciona el projecte de llei, la situació de l’habitatge i de la classe treballadora.