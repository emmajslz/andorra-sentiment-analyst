624 persones grans reben un ajut de Govern per pagar el lloguer

L'import mitjà de la subvenció és de 401,70 euros

624 persones grans estan rebent ajudes de Govern per pagar el lloguer, amb un import mitjà de 401,70 euros mensuals per persona, segons la resposta de l'executiu a les preguntes de Susanna Vela. 1.305 persones grans es beneficien d'una pensió de solidaritat a data de 31 de maig d'aquest any on l'import mitjà de la pensió és de 494,35 euros. La majoria de beneficiaris tenen entre 65 i 75 anys. 60 persones tenen més de 90 anys. Actualment 35 persones grans reben la pensió de solidaritat per a persones amb discapacitat.
Govern ha informat que 5.259 persones es beneficien d'una pensió no contributiva, 2.037 homes i 3.222 dones. 34 persones grans reben ajuts per atendre necessitats bàsiques i específiques, amb un import mitjà de 423,27 euros. L'ajut per accedir al servei d'atenció domiciliaria el reben actualment 5 persones, un home i quatre dones, mentre que l'ajut per accedir al servei d'atenció residencial el reben 79 persones.  
Les prestacions econòmiques s'abonen directament a la persona beneficiària mitjançant una transferència bancària i amb el seu consentiment, els ajuts es poden abonar a una entitat col·laboradora que en tingui cura. Si no es produeix cap incidència, el pagament s’efectua, com a màxim, en un termini de quinze dies des que s’ha resolt, ha informat Govern.