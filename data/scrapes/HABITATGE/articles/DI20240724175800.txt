Govern estudiarà de quina manera participar en el projecte de pisos del Cedre

Casal apunta que la participació dependrà de la disponibilitat pressupostària

El projecte de pisos assequibles del Cedre "encaixa" amb els projectes de Govern en matèria de vivenda i l'executiu analitzarà de quina manera hi pot participar depenent de la "disponibilitat pressupostària". Ho ha explicat el ministre Portaveu, Guillem Casal, a la roda de premsa posterior al consell de ministres després de la petició del comú de la capital, que va demanar la participació de Govern en la construcció dels habitatges.
La quantitat de diners que aportarà Govern, en el cas que acabi participant, dependrà del capital disponible i de l'acord que s'assoleixi amb el comú.