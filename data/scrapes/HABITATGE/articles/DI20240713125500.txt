Espot afirma que l'objectiu és que el 30% dels pisos turístics siguin de lloguer residencial

La idea és aplicar-ho en un termini de cinc anys segons afirma el cap de Govern

El cap de Govern ha avançat, en una entrevista a la ràdio Cope Andorra, que pròximament entrarà un projecte de llei amb l'objectiu de convertir un 30% dels pisos turístics en habitatge de lloguer residencial en un període de cinc anys, mantinguen un 70% d'habitatges turístics. Espot ha qualificat que Andorra és un país amic del turisme i que "El 40% del PIB depèn directament del turisme i l'aspiració és continuar rebent molts més visitants" La intenció del Govern és moderar el creixement turístic i millorar l'actual perfil del turista, per un amb més valor afegit. 
Xavier Espot també ha parlat sobre l'acord d'associació amb la Unió Europea, on ha remarcat que aquest aportarà la fi del roaming pels ciutadans espanyols. En les negociacions amb les autoritats comunitàries s'ha pactat que tots els operadors hauran d'aplicar obligatòriament el roaming en un termini de set anys, però el Govern està negociant amb les operadores per poder aplicar-ho abans.  
L'acord d'associació amb la UE ja està tancat, però el cap de Govern s'ha mostrat inquiet i preocupat respecte a els resultats de les votacions a altres països. Espot confia en el poble andorrà i en un acord que, segons ell, portarà prosperitat econòmica i social al país. Ha remarcat, també, que no hi ha alternativa viable al marge de l'acord.