La Sindicatura admetrà a tràmit demà la llei òmnibus

Els terminis per presentar esmenes i treballar el text no començaran fins al setembre

El Govern ja ha enviat al Consell General el text del projecte de llei per al creixement sostenible i el dret a l’habitatge, batejat com a “llei òmnibus”. Ho va fer ahir, segons va informar el ministre portaveu, Guillem Casal, malgrat que a la tarda encara no constava al registre d’entrades del Consell. Sigui com vulgui, el text no entrarà a tràmit parlamentari fins que Sindicatura es reuneixi i així ho acordi, i la  pròxima reunió està prevista per a demà al matí. El Consell General es troba ara fora de període de sessions i els terminis per presentar esmenes i engegar el treball en el si de la comissió legislativa no començaran fins al setembre, amb la represa de l’activitat. Aquest projecte inclou diverses mesures, entre les quals la cessió forçosa dels pisos buits.