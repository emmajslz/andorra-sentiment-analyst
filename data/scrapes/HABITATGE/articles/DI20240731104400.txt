Els pisos protegits son la principal preocupació dels usuaris de l'institut de l'habitatge

L'INH ha rebut 1.014 consultes durant el primer semestre del 2024

L’Institut Nacional de l’Habitatge (lNH) ha rebut un total de 1.014 consultes en matèria d’habitatge, una xifra que supera en un 17% el total de consultes rebudes durant l’any anterior (868)
Les consultes més freqüents són les que estan relacionades amb l’habitatge protegit (tant de protecció pública com de preu assequible) i sobre l’actualització de les rendes dels contractes d’arrendament (IPC) segons la Llei 24/2023, del 28 de novembre, de mesures d’estímul i d’estabilitat del mercat d’arrendament d’habitatges. Aquests dos temes han crescut un 176% i un 167%, respectivament.
L’increment de les consultes sobre habitatge protegit i sobre l’actualització de les rendes pot venir propiciat per la posada en marxa del Registre de sol·licitants d’habitatges a preu assequible el passat mes d’abril i de l’entrada en vigor de la llei 24/2023, del 28 de novembre, mesures d’estímul i d’estabilitat del mercat d’arrendament d’habitatges,
respectivament, tal com ha reflectit l'institut al seu informe. Un aspecte a posar èmfasi és que les consultes anteriorment detallades representaven cada any més del 70% de les consultes. Ara bé, durant el primer semestre del 2024 han representat una proporció encara més important, en concret, un 92,6%.