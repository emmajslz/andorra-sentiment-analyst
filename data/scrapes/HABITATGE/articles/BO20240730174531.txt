El programa Renova torna a esgotar els dos milions d’euros

Des de l’abril i fins al juliol el programa ha rebut un total de 257 sol·licituds amb un import associat de 2.652.654,058 euros

El programa Renova és l’eina més utilitzada i demanada per part de la ciutadania per avançar en l’impuls de l’estalvi i l’eficiència energètica a l’habitatge. Així es demostra any rere any amb la convocatòria que impulsa el Govern i que anualment esgota la partida pressupostària disponible, que aquest 2024 és 2 milions d’euros. Des de l’obertura de la convocatòria al mes d’abril i fins al juliol el programa ha rebut un total de 257 sol·licituds amb un import associat de 2.652.654,058 euros, sent àmpliament superior al pressupost. Per aquest motiu, el Govern ha decidit tancar, de forma cautelar, la convocatòria d’enguany per evitar que un gran nombre de sol·licituds no pugin ser ateses.Fins a la data, i malgrat que l’obertura de la convocatòria es va fer durant el mes d’abril, ja s’han pogut valorar gairebé la meitat de les sol·licituds presentades, donant així una resposta més ràpida gràcies a l’aplicació digital que s’ha posat en marxa enguany, fet que ha permès una gestió més eficient.Un cop valorades la totalitat de les demandes i atorgats els imports escaients, es valorarà la possibilitat de reobrir el programa en cas que no s’hagi esgotat la partida prevista. Les sol·licituds que no hagin pogut ser ateses per manca de disponibilitat pressupostària en el marc de la convocatòria del 2024 i que hagin completat totes les mancances documentals d’acord amb el que estableix el Codi de l’Administració vigent poden ser represes en una convocatòria eventual l’any 2025.