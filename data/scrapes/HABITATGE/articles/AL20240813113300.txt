La Coordinadora per l’Habitatge denuncia més de 40 casos de trampes i abusos

El moviment ciutadà remarca que la llei òmnibus “arriba tard i no tracta els problemes profundament”, mentre que es culpa a la immigració de l’increment de preus

La Coordinadora per l’Habitatge Digne ha alertat que tenen la certesa de més de 40 casos de trampes i abusos per part de propietaris pel que fa als contractes de lloguer. A través d’un comunicat a les xarxes, exposen que “el projecte de llei òmnibus arriba tard i no tracta els problemes profundament”. Critiquen que “té una fixació amb la inversió estrangera, però no valora l’efecte primari d’aquesta especulació”.
Des del moviment ciutadà posen en relleu que cada vegada els arriben més casos de trampes, abusos i dinàmiques complexes i a través d’una enquesta, asseguren, que són “més de 40”. En aquest sentit, exposen que mentre el preu mitjà del lloguer supera els 2.500 euros veuen com el projecte de llei òmnibus “arriba tard i no tracta els problemes profundament”.
“El creixement sostenible és sensible, però el migrant no causa la pujada de preus que li volen atribuir” i assenyalen a “l’especulador que fa de l’habitatge un privilegi i no un dret”
Alerten que més de dos terços de la població pateix “una sobrecàrrega  per pagar el lloguer” i critiquen que el text que està a tràmit parlamentari “té una fixació amb la inversió estrangera, però no valora l’efecte primari d’aquesta especulació”. Consideren que aquest és “un canvi en quantitat, però no en qualitat: l’ús extractiu de l’habitatge no canvia”.
Una altra de les inconsistències del projecte de llei, segons exposen és que posa el focus en la immigració. Remarquen que “el creixement sostenible és sensible, però el migrant no causa la pujada de preus que li volen atribuir” i assenyalen a “l’especulador que fa de l’habitatge un privilegi i no un dret”.
La Coordinadora per l’Habitatge té clar que s’ha d’atacar l’arrel del problema i lamenta que no tracti la qüestió de les trampes i els abusos en el seu marc. Tot i això, diu, estaran atents a com evoluciona el text.