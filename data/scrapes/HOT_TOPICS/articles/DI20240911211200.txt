Demòcrates celebrarà el seu Congrés Ordinari el 27 de novembre

El partit ha celebrat aquest dimecres al vespre la primera Executiva del nou curs polític

Demòcrates ha celebrat aquest dimecres al vespre la primera Executiva del nou curs polític, la qual ha comptat amb més d'una vintena de
membres presents, on s'ha acordat que el proper Congrés Ordinari, que
el partit celebra anualment tal com marquen els seus estatuts, tindrà lloc el dimecres 27 de novembre.
l'Executiva ha reprès l'activitat amb la responsabilitat de tractar i valorar els grans temes que marcaran aquest nou curs polític, com és el cas de
la llei sobre el creixement sostenible i el dret a l'habitatge, el referèndum sobre l'acord d'associació amb la Unió Europea i el proper nomenament del bisbe coadjutor, el 21 de setembre, Josep-Lluís Serrano Pentinat. També s'ha fet repàs de l'actualitat parlamentària i comunal.
Els principals càrrecs de l'Executiva, encapçalats pel seu president, Xavier Espot, mantindran les properes setmanes reunions específiques amb els set comitès parroquials, per arribar a tots els militants, a la vegada que copsar in situ les seves valoracions i inquietuds sobre
l'acció, tant de Govern com del Grup Parlamentari, per als propers anys de legislatura.