Nova selecció de candidats per al TEDH

Els interessats tenen fins a l’11 d’octubre per presentar la seva candidatura

S’obre, per quarta vegada, el procés de selecció de candidats per formar una terna andorrana per a l’elecció d’un jutge a títol d’Andorra al Tribunal Europeu de Drets Humans. En les anteriors convocatòries, o no s’assolia el mínim de tres candidats o, en el darrer cas, el comitè de selecció de l’Assemblea Parlamentària del Consell d’Europa va considerar que com a mínim una de les candidatures no tenia el nivell suficient. Els interessats tenen fins a l’11 d’octubre per presentar la seva candidatura, i el comitè de selecció andorrà tindrà un mes per fer arribar la terna a Europa.