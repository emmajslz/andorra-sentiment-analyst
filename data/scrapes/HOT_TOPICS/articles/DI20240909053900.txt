Nutrició, benestar emocional i psicologia a l’Empodera’t



El comú presenta el nou cartell d’activitats de l’Empodera’t, que s’emmarca dins del darrer semestre de l’any del programa. Ioga, taitxí, nutrició i la gestió del temps són algunes de les activitats que formen part de la programació. Impulsat pel departament d’Acció Social, l’Empodera’t està adreçat a les dones i busca l’empoderament individual i col·lectiu com un procés de conscienciació, aprenentatge i adquisició d’eines per a la transformació social.
El primer taller és el de benestar emocional, amb una classe de taitxí a l’aire lliure a càrrec de Manel Méndez, de la Federació Andorrana de Wushu i Kungfu. Es farà el 14 de setembre a les 10 del matí al Prat del Roure i serà gratuït. El 21 de setembre a la mateixa hora es farà una classe de ioga a l’aire lliure a càrrec de Suray Fernández, de Kula Ioga. L’activitat tindrà lloc al Prat del Roure i serà gratuïta.