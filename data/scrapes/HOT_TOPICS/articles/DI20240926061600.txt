Montaner critica Govern, Concòrdia i el PS per voler legislar sense dades d’habitatge



Carine Montaner afirma que les decisions legislatives “com la polèmica llei òmnibus s’estan prenent sense disposar d’estudis rigorosos i actualitzats”, i assegura que la falta d’anàlisi adequada pot tenir conseqüències devastadores per al teixit econòmic i social del país”. La líder d’Andorra Endavant manifesta en un comunicat que fa “una crítica contundent a la classe política”, on inclou Govern i “les forces de l’oposició d’esquerres del PS i Concòrdia”, i al·lega que “no estem jugant al Monopoly”, tot destacant “la gravetat de legislar sobre aspectes que afecten directament la vida dels ciutadans”.