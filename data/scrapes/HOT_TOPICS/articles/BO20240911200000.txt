Espot confia que el proper conveni d'habitatge sigui amb el Comú de la capital

Reitera que s’està redactant l’esborrany per trametre’l al Comú

El cap de Govern, Xavier Espot, espera que el proper conveni per construir habitatges de lloguer a preu assequible sigui amb el Comú d’Andorra la Vella. Així ho ha declarat avui, preguntat sobre aquesta qüestió.”Nosaltres no coneixem de colors polítics ni d’institucions concretes quan es tracta de remar junts a favor de resoldre la principal problemàtica social que té el nostre país, que són les dificultats per accedir a un lloguer a preu assequible”, ha emfasitzat.
Pel que fa al conveni, Espot ha assegurat que l’aportació dinerària que ha de fer el Govern no és un escull perquè tiri endavant el projecte de pisos a la zona del Cedre, a Santa Coloma. En aquest sentit, ha reiterat que s’estava acabant de tancar la proposta d’esborrany de conveni que en els propers dies es farà arribar al Comú de la capital. En relació amb això, des del Govern s'ha reiterat que serà un conveni semblant al que es va signar amb la corporació d’Escaldes-Engordany en relació a l’immoble de pisos de lloguer a preu assequible de l’avinguda del Pessebre. Així, la col·laboració establiria una cessió del Comú al Govern a 30 o 40 anys i quin serà el finançament per part de l’executiu. 
Nova reunió amb Educació i Habitatge per l’hotel PolEl cònsol major de Sant Julià de Lòria, Cerni Cairat, ha anunciat avui que es reuniran aviat amb els ministeris de Relacions Institucionals, Educació i Universitats i el de Presidència, Economia, Treball i Habitatge per tractar sobre l’ús que pot tenir  l’antic hotel Pol. Segons Cairat, Educació “és una competència governamental i pensem que ha de tenir un rol actiu en la definició d’aquest projecte”. De fet, ja al març es van trobar amb el ministre Ladislau Baró per abordar entre d’altres qüestions diferents vies per desenvolupar un projecte de residència universitària l’hotel Pol.
El cònsol ha recordat que amb anterioritat hi havia el projecte de tirar endavant una residència universitària “pel que hem sabut amb uns preus fora de mercat sense tampoc tenir clar quin és el mercat potencial a nivell d’estudiants universitats”. I es tracta d’un treball previ que considera indispensable que es faci conjuntament amb Educació.
En aquestes “taules” de treball també hi participarà el ministeri d’Habitatge, ja que des del Comú es vol que l’hotel Pol pugui donar “resposta múltiple” a diferents problemàtiques. En relació amb això, Cairat ha tornat a incidir que a més de residència universitària, s’hi poden construir perquè els joves es puguin emancipar, ja que creu que és “un projecte compatible”.