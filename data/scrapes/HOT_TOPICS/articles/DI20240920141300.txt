Sindicatura valida la pròrroga a les esmenes a la llei òmnibus

Respon favorablement a la demanda d'Andorra Endavant i s'allarga el termini 15 dies hàbils més

Sindicatura ha validat aquest matí la sol·licitud d'Andorra Endavant de prorrogar el termini de presentació d'esmenes a la llei òmnibus, la qual tenia de data límit avui. En aquest sentit, l'ens del Consell General respon favorablement a la demanda presentada ahir pel partit de Carine Montaner i s'allarga així el termini 15 dies hàbils més, fet que situa la nova data límit a meitats del mes d'octubre. Un fet que xoca amb la voluntat de Govern d'aceelerar el procés d'entrada en vigor de les mesures però que, per un altre partit de la minoria, el PS, és una bona notícia per continuar treballant el text de la llei.