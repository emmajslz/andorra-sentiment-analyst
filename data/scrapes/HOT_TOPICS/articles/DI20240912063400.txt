El sistema educatiu francès acull més de 3.000 alumnes



Aquest nou curs escolar el sistema educatiu francès, amb 11 escoles, acull més de 1.750 alumnes de maternal i primera ensenyança, segons va comunicar la delegació d’ensenyament francès. Al seu torn, el centre de segona ensenyança, batxillerat, batxillerat professional i ensenyament superior, el Lycée, suma 1.625 alumnes. La delegació francesa d’ensenyament va remarcar que el domini de la llengua i de les matemàtiques han estat definits com a aprenentatges prioritaris pel ministeri de l’Educació Nacional gal, i es promouen a través de dispositius de reforç i d’acompanyament establerts en articulació amb l’ensenyament de formació andorrana. A partir d’aquest curs tot l’alumnat, del CP al CM2, durà a terme proves d’avaluació nacional en les dues disciplines prioritàries.